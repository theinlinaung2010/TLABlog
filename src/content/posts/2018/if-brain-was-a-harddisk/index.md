---
title: "လူ့ဦးနှောက်သာ hard disk တစ်လုံးဖြစ်ခဲ့ရင်~"
date: "2018-02-11"
slug: "if-brain-was-a-harddisk"
categories:
  - "knowledge"
tags:
  - "brain"
  - "data"
  - "hard-disk"
  - "psychology"
  - "storage"
coverImage: "artificial-intelligence-2228610_1280.jpg"
---

လူ့ဦးနှောက်သာ hard disk တစ်လုံးဖြစ်ခဲ့ရင် စစချင်းမှာ 1 MB ထက်နည်းတဲ့ ဝင်ဆန့်မှုပမာဏ (storage space) လောက်ပဲရှိပါလိမ့်မယ်။ အချိန်ကြာလာပြီး data အသစ်တွေဝင်လာတာနဲ့အမျှ သိမ်းဆည်းနိုင်စွမ်းလည်း တစ်ဖြည်းဖြည်းများလာပါတယ်။ data တွေများများသိမ်းလေ၊ hard disk ပမာဏတိုးလေပါပဲ။

Hard disk ကိုစသုံးပြီ: ၁၂−၁၃ နှစ်လောက်ကြာတဲ့အခါ ဝင်ဆန့်မှုပမာဏက အလျင်အမြန်ဆတိုးလာပါတယ်။ 10 GB ကနေ 100 GB, အဲ့ဒီ့ကနေ 1000 GB လောက်ဝင်ဆန့်နိုင်လာပါတယ်။

အခုအချိန်မှာ သင်ဟာဒီ hard disk ကိုသုံးနေတာ ၂၅ နှစ်လောက်ရှိပြီဆိုရင် သူ့ရဲ့ဝင်ဆန့်မှုပမာဏတိုးနှုန်းက တဖြည်းဖြည်းနှေးလာပါတယ်။ ဒါပေမယ့် data အနန္တနီးပါးကို သိမ်းဆည်းနိုင်တဲ့စွမ်းရည်ကတော့ ရှိနေတုန်းပါပဲ။

![Biological hard disk?](images/artificial-intelligence-2228610_1280.jpg)

ဒီလိုမျိုး hard disk တစ်လုံး သင့်ကိုပေးမယ်ဆိုရင်ယူမှာလား။ ဒီပုံအတိုင်းဆိုရင်တော့ ဒီလို hard disk မျိုးရှိရင် ဝမ်းသာစရာပါပဲ။ ဒါပေမယ့် ဒီ hard disk မှာသာမန်နဲ့မတူတဲ့ အချက်လေးတွေနည်းနည်းတော့ရှိပါတယ်။

ဒီ hard disk မှာ storage space တွေအများကြီ:ရှိတာတော့ မှန်ပါတယ်။ ဒါပေမယ့် သူကခဏခဏ error တက်ပါတယ်။ တစ်ခြား drive တွေမှာ ဘယ်တော့မှဖြစ်မှာမဟုတ်တဲ့ တော်တော်ဆိုးတဲ့ error တွေတက်တာပါ။ အဲ့တာတွေကတော့−

- _data တွေကို ကျဘမ်းစနစ်နဲ့ အချိန်မှန်ဖျက်ပစ်ပါတယ်_
- _data တွေကို ကျဘမ်းစနစ်နဲ့ တွေ့ကရာ folder တွေထဲကို ရွှေ့ပစ်ပါတယ်_
- _data တွေကို ကျဘမ်းစနစ်နဲ့ မမြင်ရတဲ့ hidden folder တွေထဲကို ရွှေ့ပစ်ပါတယ်_

နောက်ပြီးတော့ ဒီ hard disk ထဲမှာသိမ်းတဲ့ data တွေအားလုံးကို မူရင်းအတိုင်းပြန်မရနိုင်လောက်အောင် compress လုပ် (ဖိသိပ်) ပြီ:သိမ်းပါတယ်။ Compress လုပ်ရင်းနဲ့ data တွေကိုလဲ အလွန်အကျွံဖြတ်ပစ်ပါသေးတယ်။

ဒါပေမယ့် အဲ့တာအဆိုးဆုံးမဟုတ်သေးပါဘူး။

အဲ့ထက်ပိုဆိုးတာက ဒီ hard disk ထဲမှာသိမ်းထားတဲ့ data တွေတစ်ဝက်လောက်က မကြာခဏပျက်စီးသွားပါတယ်။ ပျက်စီးသွားတဲ့ data တွေနေရာမှာအစားထိုးဖို့အတွက် ဒီ hard disk က တစ်ခါတစ်ရံ မဟုတ်မဟတ်လုပ်ဇာတ်တွေဖန်တီးပြီးထည့်ပါတယ်။

အားလုံးခြုံကြည့်လိုက်ရင်တော့ ဒီ hard disk က storage space မှာအလားအလာကောင်းပေမယ့် ပျက်စီးဖို့လဲ အလားအလာကောင်းနေပြန်ပါတယ်။

[Alexander Lee ၏ Quora answer](https://www.quora.com/If-a-human-brain-was-a-disk-how-much-space-would-it-have/answer/Alexander-Lee-%E6%A2%85%E6%B2%BB-%E6%96%B0%E5%A4%AA?share=69dd458b&srid=oti8) ကို ဆီလျော်အောင် ဘာသာပြန်ဆိုထားပါသည်။
